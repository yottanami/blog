---
layout: post
title: چهارمین همایش نرم افزار های آزاد استان البرز برگزار شد
date: '2014-11-16T22:48:38+03:30'
tags:
- freesoftware
- karaj
author: yottanami
category: linux
---
![چهارمین همایش نرم افزار های آزاد استان البرز - کرج](https://dl.dropboxusercontent.com/u/106779105/blog/kfsc.jpg)


همونطور که توی پست قبلی اعلام کردم جمعه این هفته به بهانه چهارمین همایش نرم افزار های آزاد استان البرز میزبان دوستان و علاقه‌مندان بودیم.
با تمام سختی‌ها و مشکلاتی که بود برنامه با کیفیت قابل قبولی برگزار شد البته به طور حتم این نوع برنامه‌ها خالی از مشکل نیست.

با توجه به هدف اصلی این همایش که معرفی نرم‌افزاهای آزاد و گنو/لینوکس به افراد علاقه‌مند هست سعی کردیم بیشتر، مطالب پایه‌ای ارائه بشه. امسال تعداد ارائه‌ها زیاد بود و زمان محدود و همین مورد باعث شد مطالب کمی محدودتر و فشرده‌تر اجرا بشه.

با توجه به زمان کم آمادگی تا روز همایش دوستامون توی کرج‌لاگ سعی کردند مطالب رو برای ارائه آماده کنن.

و اما مطالب اصلی که توی همایش امسال مطرح شد :

* معرفی نرم‌افزارهای آزاد
* چرا گنو/لینوکس
* بررسی نصب گنو/لینوکس
* درآمدزایی از طریق لینوکس
* گنو/لینوکس بر روی سامانه‌های توکار
* نرم‌افزارهای آزاد مهندسی

البته طبق معمول یه مراسم قرعه کشی کوچیک هم داشتیم که یکی از جوایز با روش متفاوتی به یکی از حاضرین هدیه شد !
این گردهم‌آیی بهونه خوبی بود تا دوستای قدیمی‌رو مجدد ببینیم و دور هم جمع شیم و باید از همه دوستانی که توی برنامه حضور داشتند تشکر کنم به خصوص افرادی که از سایر شهر‌ها اومدن و از ما حمایت کردن.

امیدوارم سال‌های آینده بتونیم همایش‌ها و برنامه‌های بیشتری با کیفیت بهتر برگزار کنیم.