---
layout: post
title:  آیا گیک بودن خوبه؟
date: '2014-09-08T17:20:07+03:30'
tags:
- geek
- iran
- culture
author: yottanami
category: technology


![Geek](https://dl.dropboxusercontent.com/u/106779105/blog/geek.jpg)

اگر اهل دنیای تکنولوژی باشید (که هستید) حتما واژه گیک به گوشتون خورده.
برای عبارت گیک تعاریف مختلفی وجود داره.توی دیکشنری لانگ‌من گیک اینجوری معنی شده :

`someone who is not popular because they wear unfashionable clothes, do not know how to behave in social situations, or do strange things [= nerd]:`

توی اکثر کشورهای دنیا منظور از گیک‌‌‌ افرادی هستند علاقه‌مند به موضوع خاص و تا حدی هم اجتماع‌گریز، افرادی که به شدت روی فیلد‌های مورد علاقه خودشون تمرکز دارند و از دید عموم، انسان‌های عجیب و غریبی محسوب می‌شن. 
معروف‌ترین گروه گیک‌ها، کامپیوتر گیک‌ها و تکنوگیک‌ها هستند. که از شدت علاقه به دنیای تکنولوژی از ارزش‌های جامعه فاصله گرفتند (البته از دید سایرین!). توی سال‌های اخیر با تغییرات چشمگیر تکنولوژی و به وجود اومدن ابزارهای مدرن و گجت‌ها تعداد این گروه از گیک‌ها زیاد شده و حتی باعث شدن معنی و مفهوم گیک تغییر کنه و به نوعی برای بعضی‌ها این سبک زندگی، روش مدرنی برای زندگی محسوب شه.البته هنوز اکثریت جامعه گیک‌ها رو همون موجودات عجیب و غریب می‌بینند!



توی ایران شاید برای بعضی‌ها داستان یه کمی فرق داشته باشه.از اونجایی که ما ایرانی‌ها به مُد علاقه زیادی داریم و البته تعاریف خودمون رو برای مُد داریم، با گیک هم به عنوان یک مُد برخورد می‌کنیم.

اخیرا این داستان گیک‌ بودن توی وب فارسی، به خصوص بین علاقه‌مندای نرم‌افزار آزاد و گنو/لینوکس خیلی باب شده و خیلی‌ها به خاطر چشم و هم چشمی هم که شده نمی‌خوان گیک‌ بودن و گیک شدن رو از دست بدن! حالا چه چیز بدی باشه چه خوب!

تعریف‌های عجیب و غریبی هم می‌بینیم از گیگ و شاید توی خیلی موارد برای گیک بودن که گویا تبدیل به افتخار شده! اصول اولیه هم نیازی نیست و حفظ ظاهر کفایت می‌کنه! و کاهی هم افرادی که خودشون رو گیک می‌دونن نه تنها هیچ شباهتی به اون‌ چیزهایی که در مورد گیک‌ها شنیدیم ندارن بلکه تفاوت‌های اساسی هم هستند، افرادی 'خیلی' اجتماعی و حتی علاقه‌مند به خودنمایی! 


من به شخصه این تعاریف رو فقط برچسب‌هایی می‌دونم و در نتیجه آنچنان اهمیتی هم برام نخواهد داشت. البته مفاهیم دیگه‌ای هم وجود داره مثل 'هکر' بودن که تعاریف خاص خودشو داره.

 خوشحال می‌شم در این خصوص نظر شما رو هم بدونم، با توجه به این موارد گیک دقیقا به چه کسی گفته می‌شه ؟ و آیا گیک بودن خوبه یا بد‌؟

