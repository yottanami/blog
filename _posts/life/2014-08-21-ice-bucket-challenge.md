---
layout: post
title: چالش سطل یخ
date: '2014-06-24T11:25:00+03:30'
tags: challenge
author: yottanami
category: life
---
![[چالش سطل یخ](http://upload.wikimedia.org/wikipedia/commons/thumb/8/82/Doing_the_ALS_Ice_Bucket_Challenge_%2814927191426%29.jpg/320px-Doing_the_ALS_Ice_Bucket_Challenge_%2814927191426%29.jpg)

احتمالا تو چند روز گذشته در خصوص چالش سطل یخ یا همون Ice bycket challenge مطالبی خوندید و یا فیلم‌هایی دیدید.

چالش سطل یخ، یه کمپین جالب و عجیبه که افراد در حین ریختن آب یخ روی خودشون فیلم می‌گیرند و به طور معمول فیلم رو روی اینترنت و شبکه‌های اجتماعی به اشتراک می‌گذارند.

در اصل این کمپین در حمایت از بیماران ALS یا اسکرولز جانبی آمیوتروفیک به وجود اومده اگر در مورد این بیماری چیزی نشنیدید به نزدیک‌تریم موتور جستجوی اینترنتی مراجعه کنید و از اون بپرسید!

 روال این چالش به این صورته که یک نفر روی سر خودش آب یخ می‌ریزه سه نفر دیگه رو به انجام این چالش دعوت می‌کنه و اون نفرات تا ۲۴ ساعت فرصت دارند که توی چالش شرکت کنند و یا با پرداخت ۱۰۰ دلار در کمک به بنیاد بیماری ALS انصراف بدن. البته اکثر افراد هر دو گزینه سطل آب یخ و کمک مالی رو انتخاب می‌کنند.
 
تا به امروز افراد زیادی با این کمپین همراه شدند که با یه سرچ کوچیک در این خصوص می‌تونید ویدیوهای افراد شناخته شده زیادی از خواننده و بازیگر گرفته تا مدیران شرکت‌های بین‌المللی ببینید که با ریختن آب یخ روی سرشون از این کمپین حمایت کردند.


این کمپین به خودی خود با توجه به هدفش، یک نوع فعالیت اجتماعی انسان دوستانه و زیبا محسوب می‌شه اما خوب هر جا که خبر از جنجال باشه سرو کله سوءاستفاده‌گر ها و افرادی که به فکر منافع شخصی هستند هم پیدا می‌شه از افرادی که دنبال معروفیت از این طریق هستند گرفته تا افرادی که سعی در کسب درآمد از این راه را دارند.

با تمام این موارد تا به امروز افراد زیادی از طریق این کمپین در خصوص بیماری ALS آگاه شدند و یا کمک مالی کردند. شاید بشه گفت این نوع فعالیت اجتماعی در نوع خود بی‌نظیر و یا حداقل کم نظیر بوده و توی مدت کوتاهی موفق شد توجه مردم زیادی رو به خود جلب کنه. تکنولوژی هر روز در حال پیشرفته وهر روز ارتباط بین انسان‌ها راحت‌تر می‌شه.ابن کمپین و کمپین‌های مشابه می‌تونه شروع خوبی باشه برای به کار گیری اینترنت و خصوصا شبکه‌های اجتماعی برای انجام فعالیت‌های اجتماعی و انسان‌دوستانه 	